### Script feladatok

1. Készítsünk scriptet, amelyik a paraméterében megadott fájlból a csak számokat tartalmazó sorokat írja ki. (valós számokra is gondoljunk)
2. Készítsünk scriptet, amelyik megszámolja, hogy hány csak karaktereket tartalmazó sor van a fileban.
3. Készítsünk scriptet, amelyik egy adott szót (paraméterként megadott) tartalmazó sorokat nem másolja át egy másik fájlba.
4. Készítsünk scriptet, amelyik a paraméterében megadott fájlból csak azokat a sorokat írja ki, amelyikben sem az `alma` sem a `korte` szó nem szerepel, továbbá a `megadott szó` (paraméterben) sem szerepel.
5. Cseréljük ki egy fájlban szereplő minden szót (paraméterben) egy másikra.
6. Egy fájlban kétjegyű számok vannak – írjuk ki fordított sorrendben a számjegyeket.
7. Egy fájlban soronként két szó van. Cseréljük meg a szavak sorrendjét a sorokban.
8. Egy fájlban számokat találunk soronként egyet-egyet. Adjuk össze ezeket.
9. Egy fájlban számokat és szövegeket tárolunk vegyesen. A `nemcsak számokat` tartalmazó sorokat másoljuk át egy új fájlba.
10. Írjunk programot, ami beolvas egy számot a bemenetről, majd kiírja azt fordítva.
11. Írjunk programot, ami beolvas egy számot a bemenetről, majd kiírja a számjegyek összegét.
12. Írjunk programot, ami megfordítja soronként a paraméterben megadott fájl tartalmát. (átmeneti tárolásra egy tömböt használjunk)